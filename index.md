---
title: Start
layout: home
nav_order: 10
---

{: .warning } 
### Alpha (zo beta dat er nog geen eens beta links bovenaan staat @joost).
Hoi!
Voor het eerst sinds 2018 (ofzo, kan langer geleden zijn) ben ik bezig met de inhoud van Tovertypen.nl. Het was een met-de-hand gebouwde HTML site. Dat schiet niet meer op in 2024, dus gebruik ik github pages. Dit resulteert in statische paginas, dus geen gedoe met updaten van je CMS zoals bijvoorbeeld met Wordpess. Opmaak is in Markdown, wijzigingen zijn makkelijk-ish via een browser te doen. En via het _Just the docs_ theme zit er een net menu en alles aan.
Inhoudelijk heb ik vooral vriend ChatGPT gebruikt. Vandaar dat er onderaan elke pagina een "inhoudelijk gecontroleerd door Herman in mei 2024" dingetje staat.

Wil je [bijdragen](bijdragen.md)? Kijk dan voor de systemen waar jij toegang toe hebt of de instructies kloppen. Secties toevoegen voor minder populaire systemen lijkt me goed, dus graag! Kom maar door met die content. Meningen over welke apps stom of tof zijn natuurlijk ook.

Groet,
Herman

---

# Welkom! Tovertyp met ons mee!

Tovertypen is de makkelijkste manier om tijd te besparen en kwaliteit te verbeteren als je je computer gebruikt. Stukken (lappen?) tekst reproduceer je zonder moeite en afkortingen en jargon voorzie je van extra context zodat het begrip van je bericht verbeterd.

Het werkt in de basis door gebruik te maken van functies die al aanwezig zijn. In veel software die we dagelijks gebruiken zit namelijk een functie om spellingsfouten te corrigeren, of standaard textblokken te reproduceren. Als je op je computer zelf software mag installeren is het voor extra comfort, of makkelijker samenwerken, het handigst als je specifieke software hiervoor installeert. Onderaan deze pagina lees je precies hoe en wat.

Voorbeeld van tovertypen is dat je je initialen typt en je volledige naam verschijnt. Of je (werk)adres nadat je adres; typt. Een routebeschrijving naar je favoriete plek om af te spreken inclusief parkeerinstructie en optimale bereikbaarheid met het openbaar vervoer tover je met afspraak; tevoorschijn. Gebruik je vaak interne afkortingen die extern slecht begrepen worden? Ook hiervan kun je instellen dat ze automatisch vervangen worden door de tekst waar ze voor staan.

## Bijvoorbeeld

De website van jullie organisatie inclusief dat priegelige https://www ervoor. Interne nummers als een kostenplaats die je maar niet kunt onthouden? Een standaard antwoord als "Goeie vraag, de vorige keer dat ik deze kreeg heb ik het antwoord op ons intern orakel gezet. Kijk even op https://internesite.example.nl, daar staan ook de linkjes naar de andere onderwerpen die relevant zijn voor nu en in de toekomst. Mocht het niet compleet zijn kun je daar ook gelijk toevoegingen aanvragen."
